---
author: Denis Paolo Russo
date: 2023-06-21
title: "Il Museo Archeologico di Reggio Calabria"
image: "bronzi.jpg"
---

*La Magna Grecia è qui.*
<!--more-->

***

### Non solo Bronzi

La storia del Museo di Reggio Calabria nasce dal disastroso *terremoto del 1908* che colpì le città di Reggio e Messina. Dalle macerie di una città ancora sconvolta vennero fuori importanti reperti della sua *storia greco-romana*. Gli ingenti danni causati dal sisma al *Museo Civico*, inaugurato nel 1882, e la volontà dell’allora soprintendente ai beni archeologici della Calabria, Paolo Orsi, accelerarono l’istituzione di un Museo Archeologico della Magna Grecia che accogliesse i reperti provenienti da tutto il territorio calabrese.

Un allestimento all’avanguardia che accompagna il visitatore in un viaggio attraverso i secoli.
Il nuovo allestimento permanente conta ben *220 vetrine* e si sviluppa su *quattro piani espositivi* che raccontano la storia della Calabria dalla preistoria all’età romana. La visita inizia dal secondo piano (Livello A - Preistoria e Protostoria - età dei metalli). Continua al primo piano (Livello B - Città e Santuari della Magna Grecia). Prosegue al mezzanino (Livello C - Necropoli e vita quotidiana della *Magna Grecia*: Sibari, Crotone, Hipponion, Kaulonia, Cirò e Laos; lucani e brettii) e si conclude al piano terra (Livello D - Reggio) con la storia di Reggio. Qui si trova la sala dei *Bronzi di Riace*. A livello -1 hanno sede le mostre temporanee del MArRC e l’accesso alla Necropoli Ellenistica.

Non tutti sanno che il MArRC ospita la più importante collezione di bronzi greci del periodo classico (V secolo a.C). Oltre ai Bronzi di Riace, a livello espositivo D-Reggio, sono conservati *La testa di Basilea e La testa del Filosofo*, rinvenuti nelle acque di Porticello (Località presso Villa San Giovanni).

***

### GIORNI E ORARI DI APERTURA

*da martedì a domenica*

9.00 - 20.00
 
*Biglietti*

Intero: € 8,00; mercoledì € 6,00

Ridotto: € 5,00; mercoledì € 4,00

(Ingresso gratuito la prima domenica del mese)
 
*Contatti*

Tel.(+39) 320 7176148 (Biglietteria)

e-mail: man-rc@beniculturali.it

Sito: http://www.museoarcheologicoreggiocalabria.it

Facebook: [MuseoArcheologicoRC](https://www.facebook.com/MuseoArcheologicoRC/?locale=it_IT)
 
 ***

 *INDIRIZZO:*

 [Piazza Giuseppe De Nava, 26, 89123
Reggio Calabria](https://www.google.com/maps/place/Museo+Archeologico+Nazionale+di+Reggio+Calabria/@38.1142561,15.651321,19.62z/data=!4m12!1m5!3m4!2zMzjCsDA2JzUxLjUiTiAxNcKwMzknMDUuNCJF!8m2!3d38.1143025!4d15.6514916!3m5!1s0x1314508ddc6b5f23:0x378048dacd690d12!8m2!3d38.1146399!4d15.6510894!16s%2Fm%2F051zjv9?entry=ttu)
