---
author: Davide Italiano
date: 2023-06-28
title: Reggio Calabria
image: "reggio.jpg"
---

*Un territorio da scoprire, ricco di storia e arte.*
<!--more-->

***

### La storia

Le origini della città sono antichissime: fondata dai Greci provenienti dall’Eubea nel 734 a.C., durante il periodo magno greco visse un periodo di grande splendore sotto il tiranno Anassilao, che unificò le due città dello Stretto (Rhegion e Zancle, oggi Messina). Dal XV secolo venne conquistata dai Borboni, che però non lasciarono segni evidenti a Reggio; la stessa cosa purtroppo non si può dire invece dei terremoti del 1873 e del 1908, che la distrussero completamente. Il sito di fondazione greca non venne comunque mai abbandonato dai reggini, che avviarono con molta pazienza e dedizione la ricostruzione: è in questo periodo che venne ritrovata la maggior parte dei reperti archeologici di epoca romana e greca, conservati oggi insieme ai famosi Bronzi di Riace al MAaRC, il Museo Archeologico di Reggio Calabria.
 
### Il territorio

La zona di Reggio Calabria è molto varia e ricca di attrattive per tutti i gusti. Gli amanti del mare apprezzeranno la Costa Viola, chiamata così per via dei riflessi purpurei che colorano le sue onde al tramonto, creando panorami spettacolari insieme ai terrazzamenti costruiti sulle colline a strapiombo sul mare. Sulla costa ionica invece troviamo Punta Pellaro, il teatro perfetto in cui fare kitesurf. Le fiumare costituiscono un vero e proprio tratto distintivo della zona intorno a Reggio Calabria, dai monti al mare: il loro corso su grandi dislivelli crea vasti avvallamenti nel suolo. La fiumara più grande dell’area grecanica è l’Amendolea; nella Locride le fiumare sono moltissime e danno vita a gole spettacolari, come La Verde, tra Bianco e Samo. Anche gli amanti della montagna troveranno luoghi da amare: gran parte della zona di Reggio Calabria è costituita dal Parco Nazionale dell’Aspromonte, con ettari di foreste di pino sul lato tirrenico e faggeti su quello ionico. A Gambarie si può sciare ammirando il mare: uno spettacolo unico. E poi, il re della zona: il bergamotto. La striscia compresa tra Villa S.Giovanni e Gioiosa Ionica è l’habitat naturale per la coltura di questo frutto pregiato, utilizzato in profumeria in tutto il mondo.


### Enogastronomia

Il lungomare è costituito quattro vie: lungomare Falcomatà, lungomare Matteotti, corso Vittorio Emanuele III e viale Genoese Zerbi, che tutte insieme costituiscono quella conosciuta come la Via Marina. Tra i palazzi affacciati alla via Marina domina lo stile Liberty, frutto dell’ultima ricostruzione all’inizio del Novecento. Di particolare fascino sono il palazzo Zani, il palazzo Spinelli e villa Genoese Zerbi. Ma una passeggiata lungo il suo percorso ci fa conoscere tutta la storia della città, dalla fontana monumentale ai monumenti commemorativi, i reperti di epoca greco-romana, come il monumento a Ibico reggino (VI secolo a.C), poeta greco di Reggio e inoltre la colonna ellenistica sormontata da un tripode in bronzo simbolo di Apollo (Reggio in una sua fase storica si chiamò “Febèa” ovvero la città di Apollo. Fu il tiranno Dionisio II di Siracusa a chiamarla così nel IV secolo a.C. dopo averla ricostruita e consacrata ad Apollo: era stato il padre Dionisio I a distruggerla, deportando gli abitanti a Siracusa. Dionisio II li fece rientrare e partecipare alla ricostruzione. Infine, possiamo anche scoprire due tratti delle mura di cinta della città greca e un impianto termale di epoca romana. A tratti verdissimo e ricco di palme e specie vegetali estremamente variegate.