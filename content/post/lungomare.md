+++
author = "Denis"
title = "Il Lungomare Falcomatà"
date = "2023-06-16"
description = "Guide to emoji usage in Hugo"
tags = ["emoji"]
image = "lungomare.jpg"
+++

*La terrazza sullo Stretto che incanta.*
<!--more-->

***

### Tutta la storia in una passeggiata sul mare

Magico, romantico, affacciato su una *posizione unica in 
tutto il Mediterraneo*, il lungomare di Reggio Calabria è il prolungamento naturale del centro storico della città ed è la tappa irrinunciabile per i reggini e tutti gli amanti del fascino del mare. Definito come *il chilometro più bello d’Italia* (in realtà è lungo 1,7 chilometri) è uno dei punti focali dell’anima reggina.

Il lungomare è costituito quattro vie: lungomare Falcomatà, lungomare Matteotti, corso Vittorio Emanuele III e viale Genoese Zerbi, che tutte insieme costituiscono quella conosciuta come la Via Marina. Tra i palazzi affacciati alla via Marina domina lo *stile Liberty*, frutto dell’ultima ricostruzione all’inizio del Novecento. Di particolare fascino sono il *palazzo Zani, il palazzo Spinelli e villa Genoese Zerbi*. Ma una passeggiata lungo il suo percorso ci fa conoscere tutta la storia della città, dalla fontana monumentale ai monumenti commemorativi, i reperti di epoca greco-romana, come il monumento a Ibico reggino (VI secolo a.C), poeta greco di Reggio e inoltre la colonna ellenistica sormontata da un tripode in bronzo simbolo di Apollo (Reggio in una sua fase storica si chiamò “Febèa” ovvero la città di Apollo. Fu il tiranno Dionisio II di Siracusa a chiamarla così nel IV secolo a.C. dopo averla ricostruita e consacrata ad Apollo: era stato il padre Dionisio I a distruggerla, deportando gli abitanti a Siracusa. Dionisio II li fece rientrare e partecipare alla ricostruzione. Infine, possiamo anche scoprire due tratti delle mura di cinta della città greca e un impianto termale di epoca romana. A tratti verdissimo e ricco di palme e specie vegetali estremamente variegate.

***

*DOVE SI TROVA:*

[Lungomare Italo Falcomatà, 89125
Reggio Calabria](https://www.google.it/maps/place/Lungomare+Falcomatà/@38.1102651,15.6439851,15z/data=!4m2!3m1!1s0x0:0xc3cf9f044aef7625?sa=X&ved=2ahUKEwiFpqe-tfH_AhWMPewKHeyjBdYQ_BJ6BAhoEAA&ved=2ahUKEwiFpqe-tfH_AhWMPewKHeyjBdYQ_BJ6BAh7EAg)
