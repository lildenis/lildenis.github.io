---
author: Denis Paolo Russo
date: 2023-06-19
title: La Pinacoteca Civica
image: "pinacoteca.jpg"
---

*Opere Dal XV Al XX Secolo.*
<!--more-->

***

*La Pinacoteca Civica* di Reggio Calabria è un museo che custodisce ed espone opere d’arte prevalentemente di proprietà del Comune di Reggio Calabria. Le opere più antiche (XV-XIX secolo) derivano dalle collezioni dell’ex-Museo Civico, fondato nel 1882 e soppresso nel 1948; le opere più moderne (XIX-XX secolo) derivano da acquisti e donazioni.

Le opere più pregevoli provenienti dalle collezioni dell’ex Museo Civico sono senza dubbio le due tavolette lignee “San Girolamo penitente” e “Tre angeli in visita ad Abramo” dipinte da *Antonello da Messina* intorno al 1460 ed acquistate dal Comune di Reggio Calabria nel 1890 presso Giovanbattista Rota, discendente di una famiglia nobiliare reggina. Tra le opere statali, invece, spiccano “Il ritorno del figliol prodigo” di *Mattia Preti* e “La battaglia di Capua” di *Andrea Cefaly*.

Tra le opere moderne, numerose sono quelle di artisti calabresi: del XIX secolo i paesaggi dei reggini *Ignazio Lavagna Fieschi* e del suo allievo *Giuseppe Benassai* e le sculture di *Francesco Jerace*; del XX secolo le tele di *Rubens Santoro, Francesco Raffaele, Antonio Cannata, Enzo Benedetto*; le sculture di *Pasquale Panetta e Saverio Gatto*. Tra gli artisti non calabresi, ricordiamo Giovanni Omiccioli, Giampiero Restellini e Renato Guttuso.

***

### GIORNI E ORARI DI APERTURA

 *dal Lunedì al Venerdì*

*MATTINA*
08.30-13.20
(ultimo ingresso ore 12.30)
*POMERIGGIO* 
14.30-19.00
(ultimo ingresso ore 18.30)
Sabato pomeridiano  14.30 - 18.00 
(ultimo ingresso ore 17.30)
 
*CONTATTI:*

E-mail: pinacoteca@reggiocal.it

Tel. 0965 324822

Fax: 0965 324262

Facebook: [PinacotecaCivicaRC](https://www.facebook.com/pinacotecacivicareggiocalabria/?locale=it_IT)

***

*INDIRIZZO:*

[Via Osanna, 6, 89125
Reggio Calabria](https://www.google.com/maps/search/?api=1&query=38.108950566278,15.645137429237)


