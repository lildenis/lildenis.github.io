---
author: Davide Italiano
date: 2023-06-22
title:  La Cattedrale
image: "duomo2.jpg"
---

*Il cuore sacro di Reggio.*
<!--more-->

***

### Icona di fede e identità

La Cattedrale di Reggio Calabria rappresenta una delle principali icone della città insieme ai *Bronzi di Riace* e al *lungomare “Italo Falcomatà”*. Luogo identitario per eccellenza di Reggio Calabria, specie per la comunità dei fedeli, il Duomo, collocato nel cuore del centro cittadino, mette in mostra uno *stile neo-romanico con alcune varianti* che lo rendono un unicum in Italia. Nato da un progetto di *Padre Carmelo Angiolini*, il Duomo domina la grande piazza antistante affidando alle imponenti statue di *San Paolo*, a sinistra, e di *Santo Stefano* da Nicea, a destra (entrambe opera dello scultore Francesco Jerace, 1934), il compito di accogliere fedeli e visitatori.

### Il più grande edificio sacro della Calabria

Fu papa Paolo IV nel 1978 a elevare la Cattedrale di Reggio Calabria a dignità di Basilica minore sancendone la centralità territoriale quale chiesa madre dell'Arcidiocesi e *più grande edificio sacro della Calabria* (misura all’interno 94 metri in lunghezza, 22 in larghezza e 21 in altezza). Una decisione motivata nella bolla papale dell’epoca con queste parole: "Tra i molteplici titoli di onore, pietà religiosa e di fede, per cui, in ogni epoca si è distinta la Chiesa di Reggio, una delle più antiche e venerande, in maniera giustamente particolare si gloria sia per la venuta a Reggio di San Paolo Apostolo, sia per la sua Chiesa Cattedrale. Questa per la sua ampiezza e lo splendore dell'arte, nonché per le memorie dei santi ivi custodite, e per le moltitudini di fedeli che vi si raccolgono, si segnala di fatto e veramente come la prima fra tutte le chiese della Calabria".

***

*DOVE SI TROVA:*

[Via Tommaso Campanella, 46, 89127
Reggio Calabria](https://www.google.com/maps/place/Basilica+Cattedrale+di+Maria+Santissima+Assunta+in+Cielo/@38.1054744,15.6420383,17.92z/data=!4m12!1m5!3m4!2zMzjCsDA2JzE5LjMiTiAxNcKwMzgnMzIuMSJF!8m2!3d38.1053669!4d15.6422406!3m5!1s0x131452544ad9cc01:0x6a64b7e312b4e868!8m2!3d38.1055993!4d15.6418551!16s%2Fg%2F122qm6qx?entry=ttu)

